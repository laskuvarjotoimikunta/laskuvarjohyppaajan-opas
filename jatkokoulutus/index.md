# Jatkokoulutus

Tässä vaiheessa olet jo itsenäinen oppilas etkä enää välttämättä
tarvitse kouluttajaa koneeseen. Koulutuspäällikön luvalla voit käyttää
hypätessä omia varusteitasi. Tärkein tavoitteesi vapaapudotuksessa on
oppia turvallisen ryhmähyppäämisen perusteet. Voit myös kokeilla
erilaisia hyppylajeja, kuten freehypyt. Varjon varassa keskityt
kuvunkäsittelyyn ja tarkkuuslaskeutumisiin.

 ## Hyppysuoritukset  


Hyppysuoritukset voidaan hypätä kouluttajan valitsemassa järjestyksessä.
- 5 ryhmähyppyä
- 3 kuvunkäsittelyhyppyä (29.1 s.119). 
    Jos oppilas ottaa käyttöön omat varusteet tai käyttää varjoa, jota ei
    ole tarkoitettu alkeis- tai peruskoulutukseen, tehdään
    kuvunkäsittelyhypyt ennen muita suorituksia.
- Vapaavalintaisia hyppyjä siten, että A-lisenssiin vaadittavat 25
    itseavaushyppyä saadaan täyteen. Kokeillaan freehyppäämistä
    tai kouluttaja valitsee oppilaan osaamiseen ja kehityskohteisiin sopivimman 
    suorituksen. Hypyillä on oltava oppimistavoite, pelkkiä täytehyppyjä ei tule hypätä.

    -   NOVA 2 kpl

    -   PL 5 kpl
- Koehyppy 

 ## Muut suoritukset  

- 5 paikanmääritystä, joilla tarkkuuslaskeutuminen hyppysuoritusten yhteydessä, laskeutuminen
    25 metrin säteelle kouluttajan määräämästä pisteestä.
- Käytännönkoe oppilaspäävarjon pakkaamisesta ja tarkastuksesta.
- A-lisenssin teoriakoe. Kokeessa tulee osata kaikki tähän mennessä
    luettu ja harjoiteltu sekä laskuvarjohyppäämistä koskevat lait,
    määräykset ja ohjeet.

## Suoritusten aikarajat  


Jos jatkokoulutuksen aikana oppilaalle tulee 30 vrk tai sitä pidempi
hyppytauko, hänen on hypättävä totutteluhyppynä 15” ennen seuraavaa
ohjelman mukaista hyppyä. Kouluttaja voi määrätä muun tai muitakin suorituksia.
